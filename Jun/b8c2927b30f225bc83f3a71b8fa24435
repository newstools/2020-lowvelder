Volgens NHS se bemarkingsbeampte, Janine Cronje, is hulle temperatuur geneem en hul hande ontsmet voordat hulle by hul verskeie registerklasse aangemeld het. Leerders en onderwysers het ook deurentyd sosiale afstand toegepas is, hoewel die weersiens vreugdevol was en almal mekaar eerder sou wou omhels of ‘n stywe handdruk sou wou gee. Hierdie gegewe tyd is gebruik om die gr. 12’s te bemoedig en te bemagtig met die nodige inligting oor die Covid-19 koronavirus. “Dit is lekker om terug in die tuig te wees. Dit was wonderlik om die leerders weer te sien, al was dit net om hulle op te lei oor Covid-19 en om die verspreiding van die virus te voorkom,” het die hoof, Johan Hattingh gesê. 