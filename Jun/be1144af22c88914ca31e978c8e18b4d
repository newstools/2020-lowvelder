Twee gelukkige feesgangers staan ‘n kans om elkeen kaartjies te wen na die kykNET-Verjaarsdagkonsert wat vanaf 26 Junie aanlyn gestroom word vir Innibos Digitaal! Om in te skryf, gaan na die Computicket-webwerf en blaai af na “festivals”. Kliek op die Standard Bank Innibos Digitaal knoppie en kyk na die verskillende produksies wat beskikbaar is. Gaan dan na die Laevelder Facebook-blad by dié skakel en vertel vir ons watter produksie jy graag sal wil kyk, saam met jou naam, van en kontaknommer. Kompetisie sluit 25 Junie en wenners sal 26 Junie aangekondig word op die Laevelder Facebook-blad. Meer as 20 produksies is vooraf opgeneem en geredigeer vir Innibos Digitaal en sal vanaf 26 Junie 2020 om 18:00 gestroom kan word. Hierdie produksies gaan tot 31 Desember (6 maande) beskikbaar wees om te koop. Dit is ’n manier vir talle kunstenaars om tydens die inperking nog steeds ŉ inkomste te genereer. Besoek gerus die Innibos-webwerf vir meer inligting oor die program. Hou ook die Innibos Facebook-blad dop vir hoogtepunte op die program.  • Jy koop aanlyn ŉ kaartjie by Computicket. • Gaan na die Computicket-webtuiste en kliek op “Log in”. • Gebruik dieselfde e-posadres en wagwoord van jou rekening by Computicket. As jy nog nie voorheen kaartjies gekoop het nie, kan jy baie maklik en vinnig net registreer met jou e-posadres en ŉ wagwoord van jou keuse. • Kliek op “My Transactions” en die vertoning/s wat jy gekoop het, word vertoon. • Kliek op die “play” icon op die prentjie. Sit terug en geniet die vertoning. Maak asb seker dat jy die oorspronklike e-posadres gebruik waarmee jy die eerste keer by Computicket geregistreer het. Jy koop net een kaartjie en dan kan die hele familie saam met jou daarna kyk.    